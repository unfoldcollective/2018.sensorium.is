---
title: 'VÝZVA: vzdelávací priestor'
date: 03/09/2020
taxonomy:
    category:
        - blog
process:
    markdown: true
    twig: true
---

V rámci 5. Edície festivalu Sensorium sa zameriavame aj na vytváranie priestoru, ktorý prináša inovácie, umenie, kreatívny priemysel a experimentálnu technológiu rôznorodým publikám z rúk výskumných skupín, začínajúcich startupov, umelcov, tvorcovov a podnikateľov.

Cieľom vzdelávacieho priestoru je stať sa stretávacím miestom pre tých, ktorí spoluvytvárajú budúcnosť vzdelávania: výskumné laboratóriá, skupiny a projekty, ktoré pracujú na priesečníku **umeleckých, inovačných, technologických a kreatívnych odvetví **zo všetkých krajín Európy a iných kontinentov.

Vzdelávací priestor je určený pre tvorivé mysle, ktoré experimentujú s technológiou ako interdisciplinárnym nástrojom a sú **odhodlané formovať budúci vývoj inovatívnych a tvorivých nástrojov**: od inžinierov, vedcov, umelcov, programátorov, biológov, vzdelávateľov až po globálne platformy.

Prostredníctvom nášho Vzdelávacieho priestoru sa môžete prepojiť so širokým publikom rôznych profesionálnych sfér a a stať sa aktívnym členom, propagovať svoj projekt, otestovať prototyp, nájsť ďalšie súvisiace iniciatívy a predstaviť svoj produkt potenciálnym výskumným partnerom a investorom.

Zúčastnite sa Sensorium vzdelávacieho priestoru:

* **Prezentujte** svoju prácu širokému európskemu a medzinárodnému publiku
* **Otestujte** si svoj prototyp, projekt alebo produkt: prostredníctvom ukážok alebo workshopov
* **Prepojte sa** s firmami, organizáciami a inštitúciami
* **Vytvárajte kontakty** s inými tvorcami a výskumníkmi

Členom vybraných projektov bude udelený **celodenný festivalový pas** a VIP vstup na networkingový deň, ktorý sa bude konať v nedeľu. Tento deň bude realizovaný prostredníctvom voľných diskusií za účasti odborníkov z významných kreatívnych centier, festivalov a projektov v strednej Európe a v zahraničí sa zhromaždia. Jednorázový poplatok za participáciu je 100 EUR. V prípade, že pre vašu inštitúciu nie je možné poplatok uhradiť, vysvetlite situáciu vo formulári a my zvážime vašu účasť. 

Pre registrovanie záujmu nám pošlite svoj návrh prostredníctvom [tohto formulára](https://forms.gle/ZRva7PjXDqvcuRGb8).

Zvážime možnosti prezentovať váš projekt a po výberovom konaní vás budeme kontaktovať.

Sensorium Festival je jedinečný bod v srdci strednej Európy, ktorý spája všetky strany a tváre kontinentu prostredníctvom odborníkov z rôznych odborov, inštitúcií a prostredia.
Sensorium Festival je najväčšou platformou digitálneho umenia a kultúry na Slovensku. Od jeho založenia v roku 2016 priniesol do Bratislavy najzaujímavejších umelcov, dizajnérov a inovátorov z celého sveta. Dnes sme vyrástli do zvedavej interdisciplinárnej komunity, ktorá sa teší na opätovné stretnutie v záhradách Pistoriho paláca v Bratislave.
