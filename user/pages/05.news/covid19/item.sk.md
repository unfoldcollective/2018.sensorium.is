---
title: 'AKTUALIZÁCIA! COVID-19: Nomadická hybridná edícia festivalu 19. 8. - 7. 9. 2020!'
date: 07/15/2020
taxonomy:
    category:
        - blog
process:
    markdown: true
    twig: true
---

Drahí priatelia,

**AKTUALIZOVANÉ 15.7.2020**

Dúfame, že ste v bezpečí a staráte sa o seba a ľudí okolo seba. Na konci minulého roka, keď sme si vybrali tému pre Sensorium 2020, sme neočakávali, ako veľmi a ako rýchlo budeme potrebovať túto NOVÚ SENZIBILITU.

Bojíme sa o svoje zdravie, o zdravie svojich blízkych, o našu ekonomickú situáciu, o spoločnosť, v ktorej žijeme. Ale tiež cítime, že prežívame niečo jedinečné, čo je veľkou výzvou. Všetko, na čo sme boli zvyknutí je inak. Cítime, že musíme zostať pozorní, sústredení a veriť, že sa prispôsobíme. Musíme sa naučiť novým spôsobom ako sa prepojiť navzájom, ale aj ako sa prepojiť s naším prostredím, s našimi presvedčeniami a spôsobmi bytia. Musíme prehodnotiť našu schopnosť zažiť neistotu. Potrebujeme rozvíjať - **[novú senzibilitu] (https://sensorium.is/sk/new-sensibility) **.


My hlavne veríme v silu vás - našej kreatívnej komunity, ktorá má schopnosť videť viac, ako je na prvý pohľad zrejmé. Veríme, že spolu dokážeme znovu vytvoriť jedinečný festivalový zážitok, ktorý každoročne organizujeme pre vás a s vami.


Napriek tomu, že by sme vás veľmi radi videli všetkých, aj tých z iných kútov sveta tak ako je na Sensorium Festivale zvykom, situácia v ktorej žijeme je bohužiaľ stále príliž nepredvídateľná a nestabilná. Je extrémne ťažké plánovať, hlavne medzinárodné aktivity a preto sme upravili [program](https://sensorium.is/#programme) tak, aby zapájal hlavne lokálne publiká po celom Slovensku v období **19. augusta až 7. septembra** a dva online meetupy, ktoré budú mať medzinárodný charakter.

Vstup na tento program okrem [Design Ethics workshopu ](https://sensorium.is/#programme)bude za dobrovoľný príspevok. O **vrátenie lístku** môžete zažiadať prostredníctvom potvrdzujúceho emailu, ktorý ste obdržali pri jeho kúpe. V prípade akýchkoľvek problémov kontaktujte hello@sensorium.is. Budeme veľmi vďační ak sa nás aj napriek zmenám rozhodnete **podporiť symbolickým ponechaním si lístku**.


Naša webová stránka bude vždy najpresnejšou prezentáciou programu.

**Medzitým sa snami zásobte nejakým tým "jedlom pre dušu":**

Aby sme zostali v kontakte vpočas izolácie, aby sme zhromažďovali naše nápady a prispievali k tomu, čo nás inšpiruje, rozhodli sme sa spustiť týždenný newsletter prinášajúci hlasy našej komunity, reflektujúce súčasnú situáciu a jej potenciálne dôsledky. Pod názvom "Stockpiling Food for Thought - Sensorium Quarantine Weekly Special" sme vám zasielali každú nedeľu jeden rozhovor s inšpirujúcim umelcom, kurátorom alebo mysliteľom z oblasti digitálneho umenia a kultúry. Na teraz musíme túto aktivitu pozastaviť kvúli organizácií festivalových podujatí avšak na jeseň budeme pripravovať mini-publikáciu, o ktorej sa už čoskoro dozviete viac.

[Zaregistrujte sa tu.] (Https://us14.list-manage.com/subscribe?u=b44ffa79425de48edd9835ff1&id=98f834d047)

Želáme vám mnoho síl.

Tím festivalu Sensorium