---
title: 'Lukas Truniger'
subtitle: 'Mediálne umenie (CH)'
custom:
    coverImage:
        'user/pages/20.beyond-the-sound/04.lukas-truniger/Ethereal Fleeting daytime14 CR Lukas Truniger (1).jpg':
            name: 'Ethereal Fleeting daytime14 CR Lukas Truniger (1).jpg'
            type: image/jpeg
            size: 2259336
            path: 'user/pages/20.beyond-the-sound/04.lukas-truniger/Ethereal Fleeting daytime14 CR Lukas Truniger (1).jpg'
    bioImage:
        'user/pages/20.beyond-the-sound/04.lukas-truniger/Ethereal Fleeting daytime14 CR Lukas Truniger (1).jpg':
            name: 'Ethereal Fleeting daytime14 CR Lukas Truniger (1).jpg'
            type: image/jpeg
            size: 2259336
            path: 'user/pages/20.beyond-the-sound/04.lukas-truniger/Ethereal Fleeting daytime14 CR Lukas Truniger (1).jpg'
---

Lukas Truniger je mediálny umelec zo Švajčiarska, ktorý sa angažuje vo svete multimediálnych inštalácií a vytváraní nových, unikátnych hudobných nástrojov. Fascinuje ho všetko nehmotné, neviditeľné a komplexné v prírode i spoločnosti, pričom jeho záujmy zahŕňajú biologické interakcie a procesy, rovnako ako rôzne prejavy sociologického progresu - vývoj jazyka, (umelá) inteligencia či spoločenské štruktúry. Na prieskum a znovuosvojenie si ich neoddeliteľnej estetiky využíva špeciálny kód, ktorý sám navrhol, a tiež nástroje a materiály, ktoré sa bežne používajú na úplne iné účely - to všetko v snahe vytvoriť dojmy, ktoré stimulujú modality nášho vnímania.

Inštalácia Ethereal Fleeting generuje sériu oblakov. Komplexná kovová štruktúra prudko kontrastuje s umelo reprodukovaným prírodným javom. Formovanie oblakov je programované tak, aby v sebe nieslo algoritmickú báseň zakódovanú v umelom vetre. Vzduch sa stáva efemérnym pamäťovým médiom. Lukas Truniger vytvoril toto dielo v spolupráci s architektom Itamarom Bergfreundom a výskumným pracovníkom Bruceom Yoderom. V roku 2018 naň získal umelecký grant Burning Man Honoraria. Inštalácia je súčasťou festivalového programu, ktorý bude situovaný v špecifickej prírodnej lokalite.

https://lukastruniger.net/