---
title: 'Sensorium × Art & Tech Days'
time: '18:00 – 21:00'
venue: 'Tabačka Kulturfabrik'
address: 'Gorkého 2'
city: Košice
taxonomy:
    event-type:
        - event
        - event
date: 08/26/2020
---

Mini konferencia o umení, dizajne, vede a technológiách v partnerstve s [Art & Tech Days](https://atdays.sk/) Košice otvorí tému [Novej senzibility](https://sensorium.is/new-sensibility) - nového zmyslu post-digitálnej doby. Technológie zmenili náš život spôsobom, ktorý nepoznáme. Mnoho symptómov digitálnej revolúcie zažívame na vlastnej koži bez varovania. Efekty digitalizácie a prípadnej technokracie sú iné, ako boli vízie o nich, prípadne často nám vízie aj chýbali.

Londýnske kreatívne štúdio [Hyphen Labs](https://sensorium.is/sk/speakers/02.hyphen-labs) skúma absurdity objavujúce sa na prieniku technológie, umenia, vedy a budúcnosti. Prostredníctvom dizajnu spochybňujú konvencie a stimulujú konverzácie, pričom do centra svojich súčasných naratívov umiestňujú potreby planéty a kolektívnej skúsenosti. Kreatívna riaditeľka Carmen Aguilar y Wedge (USA/MX) a výskumníčka Romy Gad el Rab (EG/UK) sú hlavnými členkami tohto multikultúrneho  ženského kolektívu. Prostredníctvom svojich projektov vás prevedú najdivokejšími víziami o budúcnosti.

Z lokálnej scény vystúpi výtvarný umelec, esejista a kultúrny manažér Samuel Velebný. V projekte Road to Qatar tématizuje globálne socioekonomické kontexty tzv. “Mediálneho športu”, siete vzťahov na pozadí futbalového priemyslu. Vstup mediálnych technológií do sveta futbalu znamenal nie len rozšírenie futbalu do sveta, ale aj významu slova futbal - pôvodne fyzická hra s významom pre komunity sa stala globálnou mediálnou komoditou a nástrojom geopolitického boja. Púštne majstrovstvá sveta v Qatare v roku 2022 sú krutým vyústením tohoto obratu.
