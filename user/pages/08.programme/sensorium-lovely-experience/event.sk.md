---
title: 'Sensorium × Lovely Experience'
time: '18:00 – 21:00'
venue: Nádvorie
address: 'Štefánikova 4'
city: Trnava
taxonomy:
    event-type:
        - event
        - event
date: 08/24/2020
---

Mini konferencia o umení, dizajne, vede a technológiách v partnerstve s trnavským festivalom [Lovely Experience](http://lovelyexperience.sk/) otvorí tému [Novej senzibility](https://sensorium.is/new-sensibility) - nového zmyslu post-digitálnej doby. Technológie zmenili náš život spôsobom, ktorý nepoznáme. Mnoho symptómov digitálnej revolúcie zažívame na vlastnej koži bez varovania. Efekty digitalizácie a prípadnej technokracie sú iné, ako boli vízie o nich, prípadne často nám vízie aj chýbali.

Hlavná hosťka mini konferencie bude kultúrna manažérka a kurátorka [Irini Papadimitriou](https://sensorium.is/sk/speakers/07.irini-papadimitriou),  kreatívna riaditeľka inovačného labu Future Everything v Manchestri. Irini skúma vplyv technológie v spoločnosti a kultúre, ako aj na úlohy umenia a jeho pomoci pri riešení súčasných problémov. Medzi jej kurátorské výskumné oblasti patrí technológia a etika, spoločnosť pod dohľadom, digitálne občianstvo a verejná (fyzicko-digitálna) sféra.
Prevedie nás témami architektúry algoritmických systémov a estetík automatizácie v kontexte skúmania skrytej práce a zosilňujúcich rasových a genderových štruktúr. 

Možnosti života mimo planéty Zem a významnú úlohu empatie v krízových situáciách priblíži astrobiologička Michaela Musilová, riaditeľka projektu HI-SEAS v International Moonbase Alliance, kde testujú život na Marse a na Mesiaci. 
