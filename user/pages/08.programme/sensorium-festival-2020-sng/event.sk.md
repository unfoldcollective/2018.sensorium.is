---
title: 'Sensorium × SNG'
time: '18:00 – 21:00'
venue: Berlinka
address: 'Námestie Ľudovíta Štúra'
city: Bratislava
taxonomy:
    event-type:
        - event
        - event
date: 08/28/2020
---

Hybridná mini konferencia o umení, dizajne, vede a technológiách v partnerstve so [Slovenskou národnou galériou](http://www.sng.sk) otvorí tému [Novej senzibility](https://sensorium.is/new-sensibility) - nového zmyslu post-digitálnej doby. Technológie zmenili náš život spôsobom, ktorý nepoznáme. Mnoho symptómov digitálnej revolúcie zažívame na vlastnej koži bez varovania. Efekty digitalizácie a prípadnej technokracie sú iné, ako boli vízie o nich, prípadne často nám vízie aj chýbali.

Večer otvorí uvedením do témy Novej senzibility v kontexte výtvarného umenia kurátorka moderného umenia SNG Lucia Stach Gregorová. Výhľadmi do budúcnosti mediácie umeleckého obsahu verejnosti nadviaže v online prednáške Freya Murray, vedúca kreatívy v Google Arts & Culture. Špeciálnou hosťkou večera bude Evelyn Benčičová, ktorá počas slávnostného otvorenia inštalácie Artificial Tears v átriu SNG predstaví aj širší kontext svojej aktuálnej novomediálnej tvorby.