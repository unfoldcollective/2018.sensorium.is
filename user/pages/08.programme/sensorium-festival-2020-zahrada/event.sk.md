---
title: 'Sensorium × Záhrada'
time: '18:00 – 21:00'
venue: 'Záhrada - Centrum pre nezávislú kultúru'
address: 'Námestie SNP 16'
city: 'Banská Bystrica'
taxonomy:
    event-type:
        - event
        - event
date: 08/25/2020
---

Mini konferencia o umení, dizajne, vede a technológiách v partnerstve s Bansko-Bystrickým centrom pre nezávislú kultúru [Záhrada](https://zahradacnk.sk/) otvorí tému [Novej senzibility](https://sensorium.is/new-sensibility) - nového zmyslu post-digitálnej doby. Technológie zmenili náš život spôsobom, ktorý nepoznáme. Mnoho symptómov digitálnej revolúcie zažívame na vlastnej koži bez varovania. Efekty digitalizácie a prípadnej technokracie sú iné, ako boli vízie o nich, prípadne často nám vízie aj chýbali.

Hlavnou hosťkou bude [Rachel Uwa](https://sensorium.is/sk/speakers/rachel-uwa), zakladateľka [School of Machines, Making & Make Believe](http://www.schoolofma.org). Táto neformálna škola kombinuje technológie, dizajn a umenie a sú čerstvými držiteľmi ocenenia Ars Electronica pre Digitálne komunity. Rachel nás naladí na nové úvahy o technológiách, spoločnosti a o sebe. Čo vlastne majú spoločné a ako súvisia?

Z lokálnej scény vystúpi vizuálna umelkyňa [Mária Júdová](https://sensorium.is/sk/speakers/maria-judova), ktorá už vyše desať rokov skúma kreatívny potenciál technológie. Zameriava sa najmä na preskúmanie stretu digitálneho a performančného umenia, pričom jej tvorba siaha od (interaktívnych) inštalácií a umeleckých zážitkov vo virtuálnej realite až po audiovizuálne predstavenia.
