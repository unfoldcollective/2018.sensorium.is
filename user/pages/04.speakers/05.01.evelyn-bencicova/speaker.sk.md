---
title: 'Evelyn Benčičová'
subtitle: ' Vizuálna umelkyňa (SK/DE)'
custom:
    coverImage:
        user/pages/02.modular/_speakers/evelyn-bencicova/mitra-c.jpg:
            name: mitra-c.jpg
            type: image/jpeg
            size: 1054297
            path: user/pages/02.modular/_speakers/evelyn-bencicova/mitra-c.jpg
    bioImage:
        user/pages/02.modular/_speakers/evelyn-bencicova/Evelyn-Bencicova-visual-artist.jpg:
            name: Evelyn-Bencicova-visual-artist.jpg
            type: image/jpeg
            size: 1054297
            path: user/pages/02.modular/_speakers/evelyn-bencicova/Evelyn-Bencicova-visual-artist.jpg
---

Evelyn Benčičová (SK/DE) sa vo svojej vizuálnej tvorbe špecializuje na fotografiu a umeleckú réžiu, pričom v nej  využíva (nielen) poznatky a skúsenosti zo štúdií výtvarného umenia a nových médií (University of Applied Arts, Viedeň). V jednotlivých dielach kombinuje svoj záujem o súčasnú kultúru s akademickým výskumom, vďaka čomu vytvára unikátne estetické prostredie, v ktorom umelecký vizuál odpovedá konceptu.

Evelynin repertoár zahŕňa spolupráce s viacerými známymi kultúrnymi inštitúciami - [Frieze](https://frieze.com/), [Royal Opera House](https://www.roh.org.uk/), [Berghain](www.berghain.berlin), [Kunsthalle Basel](www.kunsthallebasel.ch), [National Portrait Gallery](http://www.npg.org.uk) či [MQ Viedeň](http://www.mqw.at). Jej tvorba bola tiež publikovaná v medzinárodne vydávaných knihách o umení a vystavená v galériách a múzeách na celom svete. Okrem toho získala viacero ocenení - za fotografiu rovnako ako za umeleckú réžiu, vrátane ceny [Hasselblad Masters](https://www.hasselblad.com/masters/).

V roku 2019 ukončila Evelyn umeleckú rezidenciu v  [Mimic Studio](https://www.mimicproductions.com/), počas ktorej posunula svoju tvorbu do ešte pôsobivejšej a experimentálnejšej formy rozprávania príbehov. Audio-vizuálne diela “[Next time die consciously](https://www.facebook.com/watch/?v=2629850343721470)” (2018) a “[nine sum-sorcery](https://www.facebook.com/watch/?v=642362259607325)” (2019) boli uvedené na pódiách festivalov [Atonal Berlin](https://berlin-atonal.com/), [MIRA](https://mirafestival.com/en/) (Barcelona) a Regenerations (Amsterdam). Inštalácia “Artificial Tears” využívajúca virtuálnu realitu bola vystavená počas [Berlin Photo Week](https://www.berlinphotoweek.com/allevents/the-exhibition)  v Kraftwerk and Synthesis Gallery.

[www.evelynbencicova.com](http://www.evelynbencicova.com)

[@evelyn_bencicova](https://www.instagram.com/evelyn_bencicova/?hl=en)

