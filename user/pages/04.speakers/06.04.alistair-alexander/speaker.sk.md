---
title: 'Alistair Alexander'
subtitle: 'Tactical Tech (DE)'
custom:
    coverImage:
        user/pages/02.modular/04.speakers/01.alistair-alexander/trustinus-c.JPG:
            name: trustinus-c.JPG
            type: image/jpeg
            size: 1054297
            path: user/pages/02.modular/04.speakers/01.alistair-alexander/trustinus-c.JPG
    bioImage:
        user/pages/04.speakers/01.alistair-alexander/alistair-alexander-c.jpg:
            name: alistair-alexander-c.jpg
            type: image/jpeg
            size: 97344
            path: user/pages/04.speakers/01.alistair-alexander/alistair-alexander-c.jpg
---

**Alistair Alexander** (DE) je vedúcim projektu  [The Glass Room](https://www.theglassroom.org/) a súvisiacich projektov v pre [Tactical Tech.](http://www.tacticaltech.org) Zodpovedá za výrobu troch významných výstav Glass Room v New Yorku, Londýne a San Franciscu a ďalších 150 komunálnych Glass Room podujatí po celom svete, ktoré oslovili 160 000 ľudí a otvorili globálnu diskusiu o dátach a súkromí.
Alistair v súčasnosti skúma a vyvíja nový obsah pre Glass Room o dezinformáciách, vplyve sociálnych médií, etickej AI, identite a prepojení a o vplyve technológie, ktorú používame na klimatické zmeny.


**Tactical Tech **


[The Tactical Technology Collective ]([The Glass Room](https://www.theglassroom.org/) ) je medzinárodná mimovládna organizácia so sídlom v Berlíne, ktorá pracuje v oblasti súkromia a ochrany osobných údajov od roku 2003 a zameriava sa na aktivizmus, zvyšovanie povedomia a tvorbu projektov, ktoré zlepšujú dostupnosť komplexných tém pre širokú verejnosť.

Počas svojej existencie vytvorila niekoľko projektov na zlepšenie kvality každodenného života s technológiami, ako napríklad  [Data Detox Kit](https://theglassroomnyc.org/data-detox/) - osemdňový návod, ktorý svojich používateľov sprevádza rôznymi aspektmi ich digitálnej aktivity a učí ich, ako získať väčšiu kontrolu vo svete údajov [The Trackography](https://myshadow.org/trackography#what-is-trackography) je zase interaktívna mapa, ktorá ukazuje, kde po svete sa pohybujú dáta z internetových prehliadačov a ktoré spoločnosti k nim majú prístup po otvorení rôznych webových stránok. The Tactical Technology Collective má na svedomí aj projekt [Me and My Shadow](https://myshadow.org/), webovú stránku, ktorá ponúka rozličné zdroje a návody pre navigáciu v dátovej spoločnosti podľa vlastných predstáv užívateľa. Povzbudzuje ľudí, aby si “pohrali” so svojimi digitálnymi zariadeniami, hlbšie preskúmali ich nastavenia a používali jednoduché techniky na zvýšenie ochrany svojho súkromia.

The Tactical Tech vytvára finálne open-source produkty, ktoré sú užívateľsky dostupné, umožňujú používateľom ich kopírovanie, rovnako ako aktívne prispievanie k ich funkciám. Počas vývoja produktov, nástrojov a umeleckých inštalácií pre širokú verejnosť sa táto pomerne malá organizácia často spolieha na spoluprácu s komunitou dobrovoľníkov. Najlepším príkladom takéhoto prístupu je neobvyklé pop-up technologické centrum “The Glass Room”, ktoré školí dobrovoľníkov do pozície tzv. „Ingeniuses“. Tí majú potom za úlohu sprevádzať svojich návštevníkov temnejšími stránkami ich digitálnej stopy.

Príďte sa od Tactical Tech niečo naučiť počas ich prednášky na Sensorium Stage!

[www.tacticaltech.org](http://www.tacticaltech.org)

[@Info_Activism](https://twitter.com/info_activism)
