---
title: 'Otvorenie výstavy: Rozšírené autorstvo - Matthew Plummer Fernandez'
date: 04/04/2019
taxonomy:
    category:
        - blog
process:
    markdown: true
    twig: true
---

****Srdečne vás pozývame na otvorenie výstavy Rozšírené autorstvo - Matthew Plummer Fernandez o 18:00, 10.4.2019 v galérií Satelit v Bratislave.
Trvanie výstavy je 10.4.-8.6.2019.****
 
Festival Sensorium oslovil dizajnéra a umelca Matthewa Plummera Fernandeza, aby
svoju tvorbu a výskum prezentoval v priestoroch galérie Satelit.

Autorov súčasný výskum sa prekrýva s ústrednou témou aktuálneho ročníka
festivalu Sensorium „Rozšírená myseľ“, čo sa odrazilo aj na koncepcii výstavy.
Plummer Fernandez sa v dizertačnom výskume i v umeleckej tvorbe zaoberá
prepojením dnešného človeka so softvérovou automatizáciou.

Stredobodom výskumu Plummera Fernandeza je autorstvo pod vplyvom výpočtovej
techniky a automatizovaného (znovu)skladania. Táto výstava prezentuje jeho prácu
v kontexte rozšírenia ako tvorivého princípu, a zároveň odhaľuje nové podoby
autorstva, ktoré prináša súčasné umenie tvorené s pomocou počítača.

Tieto metódy sa odrážajú v samotnej koncepcii výstavy tak, že umelec použil na
usporiadanie jednotlivých exponátov v priestore galérie algoritmus.
 
[Informácie o výstave](https://www.scd.sk/?vystavy-satelit&sprava=rozsirene-autorstvo)
<br>
[plummerfernandez.com/](http://www.plummerfernandez.com)
